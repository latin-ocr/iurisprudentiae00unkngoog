4. L. NERATIUS PRISCUS 319

succidere quantum ad villae refectionem putat posse,
quemadmodum calcem , inquit, coquere vel harenam
fodere aliudve quid aedificio necessarium sumere.

18. D. 7‚1‚44. Neratius libro tertio Membranarum.
- Usufructuarius novum tectorium parietibus, qui
rudes fuissent, imponere non potest, quia tametsi
meliorem excolendo aedificium domini causam facturus
esset, non tamen id iure suo facere potest, aliudque
est tueri quod accepisset aliud novum facere.¹

De libertate relicta.

19. D. 40, 7, 17. Neratius libro tertio Membra·
narum. — Si decem heredi dedisset, iussus est liber
esse. decem habet et tantundem domino debet: dando
haec decem non liberabitur. nam quod statulibero ex
peculio suo dare explendae condicionis causa concessum
est, ita interpretari debemu8, ut non etiam ex eo dare
possit, quod extra peculium est. nec me praeterit
hos nummos peculiares posse dici, quamviS, si nihil
praeterea servus habeat, peculium nullum sit. sed
dubitari non oportet, quin haec mens fuerit id con-
stituentium, ut quasi ex patrimonio suo dandi eo nomine
servo potestas esset, quia id maxime sine iniuria do-
minorum concedi videbatur. quod si ultra quis pro-
gredietur, non multum aberit, quin etiam eos nummosi,
quos domino subripuerit, dando statuliberum condicioni
satisfacturum existimet.

De emptione venditione.

20. D. 19, l,3lpr. Neratius libro tertio Membra-
narum. —- Si ea res, quam ex empto praestare de-
bebam, vi mihi adempta fuerit, quamvis eam custodire
debuerim, tamen propius est, ut nihil amplius quam

actiones persequendae eius praestari a me emptori
oporteat, quia custodia adversus vim parum proficit.

1 Fz. an novum faceret.

