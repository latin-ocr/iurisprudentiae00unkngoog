9. ATILICINUS 189

nostra constitutione heredes eos instituere permissum
est. quod non per innovationem induximuS‚ sed quoniam
et aequius erat et Atilicino placuisse Paulus suis libris,
quos tam ad Masurium Sabinum quarn ad Plautium
scripsit, refert.

Quam Tribonianus innovationem non esse declarat,
eam vel Antonini Pii¹ aetate a plerisque reiectam esse
Gai. 2, 185—187 docet. haec enim ait: ‘sicut autem
liberi homines, ita et servi, tam nostri quam alieni, heredes
scribi possunt. sed noster servus simu] et liber et heres
esse iuberi debet, id est hoc modo ‘Stichus servus meus
liber heresque esto' vel ‘heres liberque esto’. nam si
sine libertate heres institutus sit, etiamsi postea manu-
missus fuerit a domino, heres esse non potest, quia in-
stitutio in persona eius non constitit? cf. 2, 154 ‘qui
facultates suas suspectas habet, solet servum suum . . .
liberum <esse iubere> et heredem instituere' . ..

Atilicini contraria sententia Gaio teste ius quo cives
utebantur, dubium reddere tum non poterat. posteris
demum temporibus, ut conicere licet, Severi aetate, ex
Atilicini sententia altercatio exorta est. Iustinianus enim
(O. 6, 27, 5) haec refert: ‘Quidam cum testamentum con-
deret, duobus heredibus scriptis unum quidem ex parte
instituit, servum autem suum, cuius et nomen addidit,
ex reliqua parte sine libertate scripsit heredem . . . et
dubitabatur, si huiusmodi . . . institutio aliquas vires potest
habere . .. tanta inter veteres exorta est contentio , ut
vix possibile sit videri eandem decidere . . . cum veteres
et aliam proposuerunt ambiguitatem dicenteS, si quis
servum suum in testamento quidem heredem ex parte
sine libertate scripsisset, in codicillis· autem libertatem ei
reliquisset, si possit institutio valere . . .' itaque ‘veteres',
quorum mentio fit, tertii demum saeculi iuris consulti
videntur fuisse. certe a. 260 Impp. Valerianus et Gallienus
referunt (G. 7, 4, 10): ‘etsi non adscripta libertate testator
servum suum tutorem filiis suis dederit, receptum est
et libertatis et pupillorum favore, ut per fideicommissum

