12 111. GAII CLAUDII N ERON . GALBAE TEMP. IURIS CONS.

Cassius et heredi et legatario interdum remittendam
proprii servi manumittendi necessitatem existimavit, scilicet,
‘si 'vel usus tam necessarius esset, ut eo carere non ex-
pediret, veluti dispensatoris paedagogive liberorum, vel
tantum servi delictum est, ut ultio remittenda non
esset' (D. 40, 5, 35). quod ille ita decrevit, quamquam
iusta causa manumissionis erat, si quis paedagogum
manumitteret vel servum curatoris habendi gratia
(Gai. 1 , 19, ubi verba ‘procuratoris habendi gratia' ad
dispensatorem imprimis videntur spectare), eo pertinet,
quod tunc vernas, ex quorum ¹ ut fidelissimorum numero
dispensatores vel paedagogos eligi consentaneum erat,
peregrini servi numero longe superabant, peregrinorum
autem nequitia cum severitate coercenda erat3 qua de
nequitia v. Friedlaender I p. 74 sq. ipse autem CassiuS,
qui familiarum mores illa aetate fuerint, oratione illa
in senatu habita explicat: ‘postquam . . nationes in
familiis habemus, quibus diversi ritus, externa sacra aut
nulla sunt, colluviem istam non nisi metu coercueris'
(Tac. ann. 14, 44). itaque cum manumissi poena levior
esset quam servi, ab herede vel legatario testatoris volun·
tatem neglegi quam debitam ultionem remitti maluit
eadem usus gravitate, qua a. 61, cum Pedanius Secundus
ab ipsius servo interfectus esset, plebe acriter repugnante
et quibusdam ipsorum patrum ad lenitatem inclinantibus
severitate utendum esse censuit, cum diceret: ‘habet', in-
quit, ‘aliquid ex iniquo omne magnum exemplum, quod
contra singulos utilitate publica rependitur' (Tac. ann. 14,44).

Aeque atque Sabinus (II 1 p. 322) veterum morum
defensor atque cultor fuit. nam ut Tacitus Cassium
iu senatu haec dixisse tradit: ‘saepenumero, patres con·
scripit-l, iu hoc ordine interfui, cum contra instituta et
luges maiorum nova senatus decreta postularentur3 neque
sum adversatus, non quia dubitarem super omnibus
negotiis· melius atque rectius olim provisum et quae con·
verterentur, in deterius mutari, sed ne nimio amore
antiqui moris studium meum extollere viderer', ita in

 

