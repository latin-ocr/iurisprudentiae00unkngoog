7. PROCULUS 157

73. D. 9, 2, 29, 2. Ulpianus libro octavo decimo
ad edictum (P. 925⁶). — Si navis tua inpacta in meam
scapham damnum mihi dedit, quaesitum est, quae
actio mihi competeret. et ait ProculuS, si in potestate
nautarum fuit, ne id accideret, et culpa eorum factum
sit, lege Aquilia cum nautis agendum, quia parvi
refert navem immittendo aut serraculum ad navem
ducendo an tua manu damnum dederis, quia omnibus
his modis per te damno adficior3 sed si fune rupto
aut cum a nullo regeretur navis incurrisset, cum domino
agendum non esse.

De imarii&

74. D. 47, 10, 11, 4. Ulpianus libro quinqua-
gensimo septimo ad edictum (P. 1334) — Proculus
. . ait, si in hoc te conduxerim, ut iniuriam facias,
cum utroque nostrum iniuriarum agi posse, quia mea
opera facta sit iniuria.

75. Ibid. 5. - Idemque ait.. si filio meo man·

De noxali actione.

76. Gai. 4, 78. - .. si filius patri aut servus
domino noxam commiserit, nulla actio nascitur3 nulla
enim omnino inter me et eum qui in potestate mea
est, obligatio nasci potest. ideoque et si in alienam
potestatem pervenerit aut sui iuris esse coeperit, neque
cum ipso neque cum eo cuius nunc in potestate est,
agi potest. unde quaeritur, si alienus servus filiusve
noxam commiserit mihi, et is postea in mea esse
coeperit potestate, utrum intercidat actio an quiescat

. . diversae scholae auctores ,. quamdiu in mea pote-
state sit, quiescere actionem putant, quia ipse mecum
agere non possum, cum vero exierit de mea potestate,
tunc eam resuscitari.

77. Gai. 4, 79. — Cum .. filius familias ex noxali
causa mancipio datur, diversae scholae auctores putant

