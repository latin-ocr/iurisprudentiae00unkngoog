240 IV. VESPASIANI T1T1 DOMITIANI ΤΕΜΡ. IURIS CONS.

8. VIVIANU S

iuris peritus Flaviorum, ut videtur, aetatis, quippe
cum Cassium et Proculum laudaverit, ipsius autem rationem
habuerit non modo Pomponius D. 13, 6, 17, 4 et fortasse
Celsus quoque D. 4, 8, 21, 11, sed etiam Octavenus (quae
hic D. 9, 2, 27, 25 ‘in uvis adicit', ad Vivianum addita esse
cognoscitur. Krueger p.158 n.99). accedit quod D. 9, 2,2''I,28
de eo ait qui ‘puerum castraverit et pretiosiorem fecerit'
quae verba ante a. 81s82 scripta videntur, quo tompore
Domitianus ‘mares castrari vetuit' et ‘spadonum qui
residui apud mangones erat, pretia moderatus est'. Sueton.
Domitian. 7. praeterea non respondendo, sed libris scri-
bendis eum operam dedisse constat.

In rebus quarum in fragmentis mentio fit, et studia
et mores illius aetatis satis cernuntur. sermo enim est de
mercibus in navem impositis (D. 4, 9, 4, 2), de nave venali-
ciarum mercium perforata (D. 9, 2, 27, 24), de puero
castrato (D. 9, 2, 27, 28), de puero qui a magistro recessit
et rursus ad matrem pervenit, ut per eam faciliorem de-
precationem haberet delicti (D. 21, 1, 27, 5), de eo qui a
praeceptore cui in disciplinam traditus erat, aufugit, quia
immoderate eo utebatur (D. 21, 1, 27 pr.), de servo qui
ab eo fugit cui erat commodatus (D 21, 1, 17, 3), de eo qui
nocte aliqua sine voluntate domini emansit (D. 21 , 1,
17, 4), de servis vel vi depulsis vel retentis et vinctis
(D. 43, 16, 1, 46), de servo inter fanaticos caput iactante
vel circa fana bacchante et responsa reddente (D. 21, 1,
1, 9. 10), de iis qui per vicos more insanorum deridenda
loquantur (D. 21, 1, 4, 1), denique de popina et lupanario
ubi litigatores arbiter adesse iusserit (D. 4, 8, 21, 11).

Quamquam librorum a Viviano compositorum neque
nomen neque argumentum traditur, nihilo minus cuius
generis eius studia fuerint aliquatenus cognoscitur. quod
enim haec leguntur: ‘Vivianus refert' D. 43,16, 1, 41.46,
‘apud Vivianum relatum est' D. 4, 9, 1, 6. 21, 1, 17, 3.
39, 2, 24, 9. 43, 16, 1, 45. 43, 24, 13, 5, ‘vivianus scribit

