XIII

ipse Cuiacii auditor, quem ‘omni ex parte absolutum' ratus
publici iuris fieri voluit Cuiacins, sed ita quidem, ut usus
eius variis exemplis demonstraretur. ‘quod cum plenius
facere instituissem' , inquit Labittus, ‘ut quid singulis
iurisconsultorum libris tractaretur, quantum ex iis quae
supersunt fragmentis coniici posset indicarem, ut quae
coniungi inter se et adnecti possunt legum capita mone-
rem, ut alia ex aliis interpretationem sumere oporteat, et
ut alia cum aliis», quae pugnare videantur, nonnunquam
Indicis nostri auxilio conciliari debeant exequerer, fecit
pene importuna iuris studiosorum flagitatiO, ut . . simplici
atque nuda Indicis editione institutum illud nostrum
antevertere cogeremur'. prodiit igitur liber Lutetiae
a. 1 557.

‘Publica quidem est, vir clarissime’, ut auctor Michae-
lem Fabrum, Caroli illius patrem, alloquitur, ‘nec ea
fortassis iniusta quaerimonia , quod ex tam multis tam·
que variis veterum iuris consultorum libris adeo pauca
nobis et male plerumque concinnata fragmenta . . super-
sint . . . neque enim quemquam reperias verae germanaeque
iuris prudentiae studiosum, qui non ea vehementer iuris
auctorum monumenta desideret, ex quibus tum veneran-
dae antiquitatis cognitio eliciatur, tum etiam vera iuris
interpretatio depromatur. inde vero factum est, ut quas
nobis Pauli sententiarum et Caii institutionum libros Ger·
mania protulit, quos in publicum v. c. Ioannes 'Pilius
Ulpiani titulos emisit, tam multi ita avide arripuerint, ita
cupide legerint, ita studiose ad iuris illustrationem accom-
modaverint, ut et iis iam non minimum iurisprudentiae
lumen accesserit. quid si tandem aliquando . . . vel Ulpiani
vel Pauli vel aliorum iurisconsultorum integra monumenta
prodeant? . . . sed quando id quod tantopere optamus . . .
non habemus, tantum illud tamque iustum iuris studio·
sorum desiderium interim, dum spe aliqua meliore susten-
tatur, hac ratione quodammodo explendum putavimus?
iterum emissus est index Venetiae a. 1566, iam auctus

tractatu ‘de usu iudicis'.

