294 V. NERVAE ET TRAIANI TEMP. IURIS CONSULTI

In Neratii fragmento quod unum diserte his libris
attribuitur, laudantur Proculus et Atilicinus, quorum in
Pomponii fragmentis nunquam, saepius apud Paulum
mentio fit (de Proculo v. P. 1101. 1118. 1156, de Atilicino
P. 1081. 1114. 11582. 1172), qui et ‘veterum' responsa
(D. 47, 2, 67, 2 Ρ. 1141 ‘veteres responderunt') vel con·
stitutiones (D. 45, 1, 61 P. 1289 ‘veteres constituerunt')
attulit.

De servitutibus.

1. D. 8, 3, 5, 1. Ulpianus libro septimo decimo
ad edictum (P. 596⁶). — . . . Neratius libris ex Plautio
ait nec haustum nec appulsum pecoris nec cretae
eximendae calcisque coquendae ius posse in alieno
esse, nisi fundum vicinum habenti; et hoc Proculum
et Atilicinum existimasse (Plautius) ait. sed ipse
dicit, ut maxime calcis coquendae et cretae eximendae
servitus constitui possit, non ultra posse, quam qua·
tenus ad eum ipsum fundum opus sit.

De emptione venditione.

2? D. 18, l, 57 pr. Paulus libro quinto ad Plautium
(P. 1116). — Domum emi, cum eum et ego et venditor
combustam ignoraremus, Nerva Sabinus Cassius nihil
venisse, quamvis area maneat, pecuniamque solutam
condici posse aiunt. sed si pars domus maneret,
Neratius ait <in> hac quaestione multum interesse,
quanta pars domus incendio consumpta (sit, quanta>
permaneat [ut, si quidem amplior domus pars exusta
est, non compellatur emptor perficere emptionem, sed
etiam quod forte solutum ab eo est, repetit3 sin vero
vel dimidia pars vel minor quam dimidia exusta fuerit,
tunc coartandus est emptor venditionem adimplere
aestimatione viri boni arbitratu habita, ut quod ex
pretio propter incendium decrescere fuerit inventum,
ab huius praestatione liberetur]

Triboniani ea esse quae uncis inclusi negari nequit.

