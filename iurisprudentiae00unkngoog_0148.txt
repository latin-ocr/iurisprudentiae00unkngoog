112 111. GAII CLAUDII NERON. GALBAE ΤΕΜΡ. IURIS CONS.

emit lacum Sabatenem Angularium et circa eum lacum
pedes decem’). qui Proculum consulebant. vel priorum
iurisconsultorum sententias afferebant (D. 28, 5, 70 ‘Cor-
nelius et Maevius, uter eorum volet, heres esto? uterque
vult . Trebatius neutrum fore heredem, Cartilius utrumque:
tu cui adsentiaris’?) vel quid ipsi de re proposita sentirent,
dicebant (D. 8, 2, 13, ubi verba supra allata sequuntur
haec: ‘non licet autem tubulos habere admotos ad parietem
communem , sicuti ne parietem quidem super parietem
communem3 de tubulis eo amplius hoc iuris est, quod per
eos flamma torretur paries'). per litteras consultus Pro-
culus litteris respondebat (D. 31. 48 ‘Licinnius Lucusta
Proculo suo salutem. .. . Proculus Lucustae suo salutem’).

Triboniani vero adiutor plerasque epistulas non integras
expressit, sed tantum partem, inprimis ipsa responsa.
exemplum habes D.23,3,67 ‘Proculus Nepoti suo salutem’.
cum responsum tantum redditur, salutatio quoque plerum-
que deleta est . exempla habes D. 49, 15, 7pr. ‘Non
dubito quin . . ‚⁹ D. 32, 86 effi ita legatum est . . . non
puto . . .'; D. 31, 46 ‘Si scripsisset qui legabat . . . non
dubitarem . . .'

In aliis multis fragmentis genuina epistulae forma
adeo deleta est, ut et consultatio et responsum in breve
coactum sit, cuius rei exemplum praebet D. 4, 3, 31 ‘Cum
quis persuaserit familiae meae, ut de possessione decedat,
possessio quidem non amittitur, sed de dolo malo iudicium
in eum competit, si quid damni mihi accesserit’. eius-
modi fragmentorum condicio Triboniani adiutoris negle-
gentia nonnunquam miserrima est, veluti D. 34, 2, 11 ‘Si quis
legaverit aurum gemmas margaritas quae in eo auro
essent, etiam id aurum, cui neque gemmae neque mar-
garitae inessent, legasse videtur’, et cum quid ipse Pro-
culus dieat, plerumque ne divinari quidem possit, in his
fragmentis repetendis acquiescendum est.

Certum rerum ordinem in Epistularum libris non
inveniri viri docti monent. Krueger p. 153. Lenel II
col. 159 n. 2. singulos igitur libros seorsum et deinceps

