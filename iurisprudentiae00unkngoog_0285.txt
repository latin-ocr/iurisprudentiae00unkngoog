6. PUTEOLANUS -— 7. CAMPANUS 239

toris), sive ei mandavi ut pacisceretur, sive omnium
rerum mearum procurator fuit, ut et Puteolanus libro
primo Adsessoriorum scribit, cum placuit eum etiam
rem in iudicium deducere.

 

7. GAMPANUS

iurisconsultus a Pomponio et Valente laudatus, qui
de lege Aelia Sentis dixit et libris scribendis operam
dedit, · ceterum nobis ignotus, sed capuensis, ut apparet
et primi, ut videtur, saeculi.

Fideicommissorum(‘?) libri.

Cum fragmenta ex Campani libris servata ad fidei-
commissa pertineant, de hac re eum scripsisse coniciaS.

De libertate per fideicommissum data.

1. D. 40, 5, 34, 1. Pomponius libro tertio Fidei-
commissorum (P. 217). — Campanus ait, si minor
annis viginti rogaverit heredem, ut proprium servum
manumittat, praestandam ei libertatem, quia hic lex
Aelia Sentia locum non habet.

cf. Gai. 2, 249. ‘Verba . . fideicommissorum haec
maxime in usu esse videntur: pete, rogo . . .' 2, 263 sq.
‘libertas quoque servo per fideicommissum dari potest,
ut . . heres rogetur manumittere . . nec interest, utrum de
suo proprio servo testator roget, an de eo qui ipsius
heredis . . . sit'.

2. D. 38,1‚ 47. Idem (sc. Valens) libro sexto
Fideicommissorum (P. 20). - Campanus scribit non
debere praetorem pati donum munus operas imponi ei,
qui ex fideicommissi causa manumittatur. sed si, cum
sciret posse se id recusare, obligari se passus sit, non
inhibendam operarum petitionem, quia donasse videtur.

 

