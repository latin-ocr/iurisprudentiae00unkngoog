9. CAELIUS SABINUS 253

eum dominus reciperare non possit, multoque magis
illum fugitivum esse qui eo se conferat, unde abduci
non possit.

16. D. ibid. ξ 15. -· Apud Caelium scriptum est:
liberti apud patronum habitantis sic, ut sub una clave
tota eius habitatio esset, servus ea mente ne rediret
ad eum, extra habitationem liberti fuit, sed intra
aedes patroni, et tota nocte oblituit: videri ¹esse fugi-
tivum Caelius ait. plane si talem custodiam ea habi-
tatio non habuit et in ea cella libertus habitavit, cui
commune et promiscuum plurium cellarum iter cst,
contra placere debere Caelius ait et Labeo probat.

cf. Proculus· D. 21, 1, 17, 4 supra p. 108.

17. D. ibid.§ 16. —- Idem Caelius ait servum in
provinciam missum a domino, cum eum mortuum esse
et testamento se liberum relictum audisset et in eodem
officio permansisset tantumque pro libero se gerere
coepisset, bunc non esse fugitivum3 nec enim mentiendo
se liberum, inquit, fuyitivus esse coepit, quia sine fuyae
consilio id fecit.

18. D. 21, 1, 65, 2. Venuleius libro quinto Actio-
num (P. 2). —- Servus tam veterator quam novicius
dici potest. sed veteratorem non spatioserviendi, sed -
genere et causa aestimandum Caelius ait3 nam quiss
cumque ex venalicio noviciorum emptus alicui mini-
sterio praepositus sit, statim eum veteratorum numero
esse, novicium autem non tirocinio animi, sed con-
dicione servitutis intellegi. nec ad rem pertinere,
Latine sciat nec ne, necl ob id veteratorem esse, si
liberalibus studiis eruditus sit.

19. Gell. 6, 4, 1-3. -- Pilleatos servos venum
solitos ire, quorum nomine venditor nihil praestaret,
Caelius Sabinus iuris peritus scriptum reliquit. cuius
rei causam esse ait, quod eiusmodi condicionis mancipia
insignia esse in vendundo deberent, ut emptores errare

1 Fz. nam.

