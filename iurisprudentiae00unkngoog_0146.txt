1 10 III. GAII CLAUDII NERON. GALBAE TEMP. IURIS CONS.

ad edictum. — Proculus ait, cum coloni servi villam
exussissent, colonum vel ex locato vel lege Aquilia
teneri, ita ut colonus possit servos noxae dedere, et
si uno iudicio res esset iudicata, altero amplius non
agendum. [sed haec ita, si culpa colonus careret3
ceterum si noxios servos habuit, damni eum iniuria
teneri, cur tales habuit] idem servandum et circa
inquilinorum insulae personas scribit.

cf. Eisele Z. d. Sav.-St. XIII p. 122 sq.

Quod Proculum ita ‘scribere' Ulpianus tradit, ad
responsum litteris datum videtur spectare. cf. D. 19, 1,
38, 2 ‘rescripsit'.

13. D. 9, 2, 11, 5. ‘Ulpianus libro octavo decimo
ad edictum (P. 6140). — . . cum e0, qui canem, irrita-
verat et effecerat, ut aliquem morderet, quamvis eum
non tenuit, Proculus respondit Aquiliae actionem esse.

Proculus non utilem, sed directam actionem dari
videtur putasse, quae sententia reprobata est. cf. Gai. 3, 219.

De condictione.

14. D. 12, 5, 5. Iulianus libro tertio ad Urseium
Ferocem (P. 915). — Si a servo meo pecuniam quis
accepisset, ne furtum ab eo factum indicaret, sive
indicasset sive non, repetitionem fore eius pecuniae Pro-
culus respondit.

De hereditatis petitione.

15. D. 5, 3, 36 pr. Paulus libro vicensimo ad
edictum (P. 319b. — Si a domino vel a patre, qui
pretia possidet se. rerum hereditariarum a filio vel
servo venditarum), hereditas petatur, an filio vel servo
mortuo vel servo manumisso vel emancipato filio intra
annum agi debeat? et an debitum sibi dominus vel
pater deducere potest? . . . Proculus . . respondit, per-
petuo actionem dandam nec deduci oportere id quod
ipsi debetur, quia non de peculio agatur, sed hereditas
petatur.

