292 V. NERVAE ΕΤ TRAIANI TEMP. IURIS CONSULTI

Ι. Senatusconsultufm Neratio Prisco consule
actum.

D. 48, 8, 6. Venuleius Saturninus libro primo de
officio proconsulis. - Is qui servum castrandum tradi-
derit, pro parte dimidia bonorum multatur ex senatus·
consulto, quod Neratio Prisco et Annio Vero consulibus
factum est.

Castrari mares Domitianum vetuisse traditum est.
Suet. Domit. 7. Dio Cass. 67, 2. quod praeceptum Eu·
sebio teste (Chron. 2098) referendum videtur ad tempus
non mense Octobri annorum 82 et 83, sed Octobri anuo-
rum 81 et 82 finitum. Friedlaender III p. 429. quod
de eodem praecepto Venuleium Saturninum viri docti
vulgo putant referre, ideo dubium est, quod de castran-
dis hominibus plura senatus consulta facta videntur, ut
Paulus D. 5, 23, 18 aliud indicat de eo factum, ‘qui ho·
minem invitum libidinis aut promercii causa castravit
castrandumve curavit'. accedit quod Dio Cassius non
modo Domitianum, sed etiam Nervam legem tulisse tradit,
ne quis eunuchum faceret (68, 2). quam rem eo explicari
pute, quod secundum Ulpiani testimonium varia spadonum
genera fuerunt (D. 50, 16, 128) et quidem arte factorum,
scilicet castrati, thlibiae, thlasiae; castratione enim prohibita
homines ingeniosi thlibias et thlasias facere instituerant.
nam quemadmodum Hadrianus, qui Corneliae legis poena
eoS, qui spadones fecissent, teneri statuerat (D. 48, 8,
4, 2), qui thlibias fecissent, in eadem causa esse con-
stituit, qua qui castravissent (D. 48, 8, 5), similiter iam
antea Nervam senatusconsultum illud Domitiano principe
factum contra ingeniosorum hominum artes tutatum esse
putaverim. iam cf. Mommsen Strafrecht p. 637.

H. Responsa.

Cum Neratius responsa peculiaribus libris ediderit,
hoc loco pauca proponenda suut.

