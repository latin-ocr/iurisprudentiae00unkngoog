4. C. CASSIUS LONGINUS 41

certe apud Masurium Sabinum primum locum obtinuisse
vidimus (H 1 p. 449). sed cum capiti de usufructu legato
generalia quaedam de legatis praemissa fuisse consentaneum
sit, ea quae de codicillis et de legatorum generibus apud
Cassium servata sunt, praemittenda putavi.

Quibus recte leymnus.

16. Gai. 2, 244. — An ei qui in potestate sit eius
quem heredem instituimus, recte legemus quaeritur.
Servius recte legari putat, sed evanescere legatum, si
quo tempore dies legatorum cedere solet, adhuc in
potestate sit . . . Sabinus et Cassius sub condicione
recte legari, pure non recte, putant3 licet enim vivo
testatore possit desinere in potestate heredis esse, ideo
tamen inutile legatum intellegi oportere, quia quod
nullas vires habiturum foret, si statim post testamentum
factum decessisset testator, hoc ideo valere, quia vitam
longius traxerit, absurdum esset.

De leyato per vindicationem.

17. Gai. 2, 195. — . . Sabinus . . et Cassius . ..
quod ita legatum sit (sc. per vindicationem), statim
post aditam hereditatem putant fieri legatarii, etiamsi
ignoret sibi legatum esse, sed posteaquam scierit et
(spreverit) legatum, proinde esse, atque si legatum
non esset.

18. Gai. 2, 200. — . . quaeritur, quod sub eon-
dicione per vindicationem legatum est, pendente con-
dicione cuius esset. nostri praeceptores heredis esse
putant exemplo statu liberi, id est eius servi, qui
testamento sub aliqua condicione liber esse iussus est,
quem constat interea heredis servum esse.

De leyato per damnationem.

19. D. 45, 2, 17. Paulus libro octavo ad Plautium
(P. 1158). — Sive a certis personis heredum nominatir*

