136 III. GAII CLAUDII N ERON GALBAE TEMP. IURIS CONS.

etiam eum, qui post mortem patris senatoris natus
sit, quasi senatoris filium esse. sed eum, qui postea-
quam pater eius de senatu motus est concipitur et
nascitur, Proculus et Pegasus opinantur non esse
quasi senatoris filium.

De donatione inter virum et uxorem.

16. D. 24, 1, 64. Iavolenus libro sexto ex posteri·
oribus Labeonis. — Vir mulieri divortio facto quaedam
idcirco dederat, ut ad se reverteretur3 mulier reversa
erat, deinde divortium fecit. Labeo: Trebatius inter
Terentiam et Maecenatem respondit, si verum divortium
fuisset, ratam esse donationem, si simulata, contra .
sed . . . Proculus et Caecilius putant, tunc verum esse
divortium et valere donationem [divortii causa factam]‚
si aliae nuptiae insecutae sunt aut tam longo tempore
vidua fuisset, ut dubium non foret alterum esse matri·
monium3 alias nec donationem ullius esse momenti
futuram.

De tutelis.

17. Grai. 2, 231. —-' (Ante heredis institutionem
inutiliter legatur, scilicet quia testamenta vim ex
institutione heredis accipiunt . . pari ratione nec liber-
tas ante heredis institutionem dari potest.) nostri
praeceptores nec tutorem eo loco dari posse existimant;
set Labeo et Proculus tutorem posse dari, quod nihil
ex hereditate erogatur tutoris datione.

18 Vat. fr. 1 (Ρ. 1782).- <Qui a muliere> sine
tutoris auctoritate sciens rem mancipi emit, vel falso
tutore auctore quem sciit non esse, non videtur bona
fide emisse. itaque et veteres putant, et Sabinus et
Cassius scribunt. Labeo quidem putabat, nec pro
emptore eum possidere, sed pro possessore3 Proculus
et Celsus, pro emptore.

