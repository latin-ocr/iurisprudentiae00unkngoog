7. PROGULUS 131

aus dem Fehlen einer derartigen Schrift im Index auct,
sondern auch aus der Stellung der Fragmente am Schlufs
des Titels’. Krueger p. 154 n. 48. Lenel vero ait (P. Π
col. 166 n. 2): ‘Cum . . Proculum Labeonis libros adnotasse
ex multis fragmentis constet, inscriptionem equidem mutare
non ausim' nec dubitavit alia fragmenta (P. 35——43)
iisdem Proculi libris adscribere.

At quod Proculus Labeonis libros adnotavit, inde
minime efficitur eundem ‘ex posterioribus Labeonis' novos
libros fecisse in hisque, id quod Iavolenum fecisse H, 1,
p. 168 vidimus, Labeonis sententias vel probasse vel im-
probasse. immo mihi videtur Proculus potius ad Labeonis
quaedam capita ex universis eius libris selecta notas
composuisse ac tamquam novum opus et quasi quoddam
corollarium operum Labeonis quae tune in plurimorum
iuris studiosorum usu erant, edidisse. itaque cum frag·
mentum illud Iavoleno attribuam, Proculi notas non per
certos Labeonis libroS, sed rerum iis tractatarum ratione
habita distribuere visum est.

Qui illa aetate Labeonis sententias examinaturus
erat, cum eum Sabini sententias neglegere non potuisse
appareat, nulla ratio est, cur fragmenta illa, in quibus
Proculus Sabinum laudat, illis eius notis non attribuamus,
afferuntur autem eiusmodi Proculi notae non raro in

libris ad Sabinum.
Fragmenta secundum ordinem Sabinianum proposui.

De testamentis.

1. D. 29, 2, 62 pr. Iavolenus libro primo ex
posterioribus Labeonis, - Antistius Labeo ait, si ita
institutus sit ‘si iuraverit, heres esto'‚ quamvis iura-
verit, non tamen eum statim heredem futurum, ante-
quam pro herede aliquid gesserit, quia iurando volun-
tatem magis suam declarasse videatur. ego puto satis
eum pro herede gessisse, si ut heres iuraverit3 Pro· .

culus idem.

cf. Pernice 111, 50 sq.
9*

