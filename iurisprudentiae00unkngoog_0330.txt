284 V. NERVAE ΕΤ TRAIANI TEMP. rURJS CONSULTI

pro parte dimidia separatim, si uno iudicio liber,
altero servus iudicatus est, commodissimum est eo
usque cogi iudiceS, donec consentiant. si id non
continget, Sabinum refertur existimasse duci servum
debere ab eo qui vicisset, cuius sententiae Cassius
quoque est.

Et ego sum. et sane ridiculum est arbitrari eum
pro parte dimidia duci, pro parte libertatem eius tueri.
commodius autem est favore libertatis liberum quidem
eum esse, compelli autem pretii sui partem viri boni arbi-
tratu victori suo praestare.

De aqua pluvia arcenda.

32? D. 39, 3, 25. Iulianus libro quinto ex Minicio
(P. 874). — Is cuius fundo via debetur, aquae pluviae
<a via> arcendae agere potest fundi sui nomine, quoniam
deteriore via facta fundo nocetur.

Ex Iulianizlibro VI.
De vinariis vasis leyatis.

33⁴? D. 50, 16, 206. Iulianus libro sexto ex Minicio

(P. 881). — ‘Vinaria' vasa proprie vasa torcularia
esse placet3 dolia autem et serias tamdiu in ea causa
esse, quamdiu vinum haberent, cum sine vino esse
desinerent, in eo numero non esse, quoniam ad alium
usum transferri possent, veluti si frumentum in his
addatur. eandem causam amphorarum esse, ut, cum
vinum habeant, tum in vasis vinariis , cum inanes
sint, tum extra numerum vinariorum sint, quia aliud
in his addi possit.

Orationem corruptam viri docti varie emendare

student. Mommsen scribi iubet: ‘oum sine vino essent,

*sinere in eo numero esse'3 Lenel verba ‘esse desinerent?
{sam putat et postea ‘essent' scribendum.

