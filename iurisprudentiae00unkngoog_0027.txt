XXIII

satis constat. cuius generis fuerunt liberae 'rei publi-
cae temporibus G. Scipio Nasica, Ti. Coruncanius, P. Li-
cinius CrassuS‚ O. Aquilius Gallus, Aulus Cascellius,
primo post principatum constitutum saeculo Cocceius
Nerva. alii iuris periti libros quidem de iure civili com-
posuerunt, respondendi vero officio raro tantum functi
esse videntur, cuius generis viri ut secundo saeculo plures
extiterunt, ita ne antea quidem desunt. atque inter
liberae rei publicae iuris peritos in his referendi sunt
Aufidius Namusa et Alfenus Varus, inter primi post
principatum constitutum saeculi Fabius Mela.

In proponendis et responsis et librorum fragmentis
additamenta posterorum et Iustiniani maxime interpola·
tiones detegenda atque tollenda erant. qua in re quam-
quam nostra aetate nonnulli viri doctissimi etque saga-
cissimi aliquantum assecuti sunt, tamen nescio an maior
pars posteris relinquenda sit. itaque in hoc opere veterum
oratio, quae quidem iam vel certo vel probabiliter a viris
doctis restituta esset vel restitui posset, proponi opor-
tebat.

Ubicumque priorum prudentium librorum, id quod
non raro fit, interpretationes vel epitomae tantum a
posteris factae a Triboniano adhibitae sunt, ut suum cui-
que tribueretur, in singulis fragmentis posterioris oratio
a prioris discernenda erat, quod in magna parte fragmen-
torum hodie fieri vix potest. qua de re eum generaliter
constitui nequeat, de singulis libris videndum est.

In iis quoquc libris, in quibus et priorum responsa
collecta digestaque sunt et propria colligentis adiecta
videntur, similes dubitationes oriuntur, cuius rei exemplum
praebent Alfeni Vari Digesta.

Neque eos libros ius civile illustranteS, qui a gram-
maticis compositi videntur esse, veluti Aelii Galli de
verborum ad ius civile pertinentium significatione, reicien-
dos putavi3 eos vero, quibus ne grammaticorum quidem
more res tractantur, veluti Senecae librum de matrimoniO,
quamvis nonnulla ad ius pertinentia referantur, ex. gr. de

