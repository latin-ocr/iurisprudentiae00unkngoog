324 v. NERVAE ET mmm TEMP. mms consuL'rl

De servitutibus.

35. D. 8,6, 12. Celsus libro vicensimo tertio Di-
gestorum (Ρ. 199.3 — Qui fundum alienum bona fide
emit, itinere quo ei fundo debetur usus est: retinetur
id ius itineris, atque etiam, si precario aut vi deiecto
domino possidet3 fundus enim qualiter se habens ita,
ut in suo habitu possessus est, ius non deperdit, neque
refert, iuste nec ne possideat, qui talem eum possidet.
quare fortius et si aqua per rivum sua sponte perfluxit,
ius aquae ducendae retinetur. quod et Sabino recte

placet, ut apud Neratium libro quarto Membranarum
scriptum est.

De centumvirali iudicio?

36. D. 44, 1, 21. Neratius libro quarto Membra-
narum. — Rei maioris pecuniae praeiudicium fieri
videtur, cum ea quaestio in iudicium deducitur, quae

gel tota vel ex aliqua parte communis est quaestioni
e re maiori.

cf. Lenel Edict. p. 415.

De doli mali exceptione.

37. D. 44, 4, llpr. Neratius libro quarto Membra-
narum. — Si procurator agit, de dolo eius excipi non
debet, quia aliena lis est isque rei extraneus , neque
alienus dolus nocere alteri debet. si post litem con—
testatam dolo quid fecerit, an exceptio eo nomine in
iudicium obicienda sit, dubitari potest, quia litis con-
testatione res procuratoris fit eamque suo iam quo-
dammodo nomine exequitur. et placet de procuratoris
'dolo excipiendum esse. idem de tutore, qui pupilli
nomine aget, dicendum est.

D. 44, 4, 4, 18. Ulpianus libro septuagensimo sexto
ad edictum (P. 1680). Quaesitum est, an de procuratoris
dolo, qui ad agendum tantum datus est, excipi possit.
et puto recte defendi, si quidem in rem suam procurator
datus sit, etiam de praeterito eius dolo, hoc est si ante

