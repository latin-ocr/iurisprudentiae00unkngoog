366 V. NERVAE ET TRAIANI TEMP. IURIS CONSULTI

admodum posset iungi sententia duorum tam diversa
censentium. adque adeo permitte mihi sic apud te
tamquam ibi, sic peracta re tamquam adhuc integra,
rationem iudicii mei reddere, quaeque tunc carptim
multis obstrepentibus dixi nunc per otium iungere.
fingamus tres omnino iudices in hanc causam datos
esse, horum uni placuisse perire libertos, alteri relegari,
tertio absolvi: utrumne sententiae duae collatis viribus
novissimam periment? an separatim una quaeque
tantundem quantum altera valebit, nec magis poterit
cum secunda prima conecti quam secunda cum tertia?
igitur in senatu quoque numerari tamquam contrariae
debent quae tamquam diversae dicuntur. . . . sed quid
ego similis docenti? cum discere velim an sententias
dividi, an iri in singulas oportuerit. optinui quidem
quod postulabam3 nihilo minus tamen quaere, an
postulare debuerim. quemadmodum optinui? qui ulti·
mum supplicium sumendum esse censebat, nescio an
iure, certe aequitate postulationis meae victuS‚ omissa
sententia sua accessit releganti3 veritus scilicet ne, si
dividerentur sententiae, quod alioqui fore videbatur,
ea quae absolvendos esse censebat numero praevaleret.
etenim longe plures in hac una quam in duabus sin-
gulis erant. tum illi quoque qui auctoritate eius trahe·
bantur transeunte illo destituti reliquerunt sententiam
ab ipso auctore desertam secutique sunt quasi trans-
fugam quem ducem sequebantur. sic ex tribus sententiis
duae factae, tenuitque ex duabus altera tertia expulsa,
quae, cum ambas superare non posset, elegit ab utra

vinceretur. vale.
Quid Aristo rescripserit, quamquam traditum non

est, nihilo minus Plinii epistula ad Aristonis ingenium
definiendum attinet.

De bonorum possessione.

2. D. 37,12‚ 5. Papinianus libro undecimo Quae-
stionum (P. 195). — Divus Traianus filium, quem

