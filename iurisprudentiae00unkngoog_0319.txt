3. ΜΠΠΟΙΠΒ 2 73

III. . . . libri.

De Minicii libris pleraque in Iuliani eiusdem operis
recensione inveniuntur, cuius fragmenta Tribonianus in
nova Digesta recepit. sed ne Iuliani quidem libros satis
cognitos habemus, cum in plerisque fragmentiS, scilicet
tfiginta sex, libri ‘ex Minicio', in tribus tantum, sicut in

- indice Florentino, ‘ad Minicium' nominentur. accedit quod,

quamquam in Ulpiani fragmento (D. 19, 1,,11, 15) haec
leguntur: ‘(Iulianus) libro (1οοὶωο apud Minicium ait', in
Iustiniani Digestis alibi nusquam ultra sextum librum
fragmenta extant et in indice Florentino diserte legitur:
Ἵονλιανοῢ ad Minicium βιβλία ἕξῖ itaque nonnulli viri
docti pro ‘libro X’ potius‘libro V' scribendum esse putant

(Krueger p. 161 n. 120), at Lenel P. I col. 484 n. 5
iure monet: ‘inscriptionem falsam esse nullo modo constat,

- ignorantibus nobis, an universum Iuliani opus ad Iustiniani

aetatem pervenerit'.

In recensendis Iuliani fragmentis Triboniani manus
saepius agn‘oscitur. maximi autem momenti quaestio est
de secernendis Minicii a Iuliani verbis. atque nonnunquam
Iuliani notae diserte exhibentur: D. 33, 3, 1 ‘respondit.
. .. Iulianus notat: videamus . . .' D. 6, 1, 61 ‘respondit
Iulianus notat: nam ...⁹ in alio fragmento (D.17,1,33)
re proposita haee leguntur: ‘Iulianus uerius putat', bis
scilicet D. 3, 3, 76 et 46, 8, 23, haec: ‘Iulianus respondit'3
nonnunquam nullo auctoris nomine addito tantem: ‘re-
spondit' (D. 41, 4, 10. 46, 1, 19. 23, 3, 49. 6, 1, 59),
‘negavit' (D. 8, 3, 31. 43, 20, 5. 22, 1,26), denique auctore
non designato: ‘respondi' (D. 24,,1, 39. 8, 5, 18), ‘puto'
(D. 41,) 2, 39), ‘cuius sententiae. . . et ego sum' (D. 40,
12, 30 .

In aliis eorum quae supra protuli fragmentorum
Iuliani sententias referri manifestum est, quibus etiam
altera pars fragmenti quod D.47,2,60 legitur, attribuenda
est, ‚in quo sententia anonymi cuiusdam relata haec verba.
adduntur: ‘hoc tamen ita accipiendum est . . .' in aliis

Iurispr. antehadr. rell. ed. Bremer. Π, 2. 18

