6. 1Av0LsNth muscus 439

giosam a non possidente comparavit, ‘poenam quinquaginta.
sestertiorum fisco repraesentare', qui aedificium negotiandi
causa emit, ut diruendo plus adquireret quam quanti
emisset, ‘duplam pecuniam, qua. mercatus eam rem est,
in aerarium inferre cogitur'.

Ceterum Iavoleni verba. a. Triboniani adiutore male
in breve coacta esse apparet.

IV. Ex Cassio libri XV.

Iavoleni ‘ ex Cassio’ librorum memoria. et indice
Florent. et fragmentis in Iustiniani Digestis extantibus
servatur. hos libros, quos ex Cassii iuris civilis libris a
Iavoleno factos esse satis apparet, ut Pomponius Paulus
Ulpianus commentarios quos ad Sabini iuris 'civilis libros
composuerunt, simpliciter ‘ad Sabinum' libros inscripsef
runt, ita Iavolenus pro libris ex Cassii iuris civilis libris
factis breviter ‘ex Cassio' libros nominavit. affert autem
nonnunquam diserte quod ‘in commentariis Gaii' vel ‘in
libris Gaii' vel ‘in libris Gaii Cassii' scriptum est (D. 35,
1, 54. 40, 7, 28, 1. 46, 3, 78). post libros de ‘iure civili,
id quod Lenel conicit, singulares quoque Cassii libros in
hanc epitomum esse redactos non puto·

Ex epitomae fragmentis quae satis multa, sed pleraque
brevissima servata sunt, de librorum indole parum colligi
potest3 illud unum apparet, Iavolenum non solum ex·
serpsisse Cassii libros, sed suas quoque notas adiecisse.
at cum Iavoleni verba. a. Triboniano non raro mutata sint,
Cassii a. Iavoleni sententiis vix dinoscuntur.

Res de quibus sermo est, fere omnes ad ius civile
spectant. ad ius praetorium illa, tantum pertinent, quibus
de peculio et de in rem verso agitur.

Rerum ordo a Iavoleno statutus aliquatenus quidem
cognoscitur. libro enim Ι de testamentis, libro II de
legatis, libro IV de dotibus, libro V de tutelis, libro VII de
emptione venditione, libro X de servitutibus, libro XII de
peculio et de in rem verso, libro XIII de interdictis,

