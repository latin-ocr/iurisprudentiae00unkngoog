544 ADDITAMENTA.

personam agat, suscipere (debere) ipsum ad litis con-
testationem, sed sustinendum iudicium, donec de liber-
tate iudicetur3 nec videri praeiudicium libertati fieri
aut voluntate domini in libertate eum morari.

De patria potestate.

66? D. 1, 9, 7, 1. Ulpianus libro primo ad legem
Iuliam et Papiam. -— Si quis conceptus quidem sit,
antequam pater eius senatu moveatur, natus autem
post patris emissam dignitatem, magis est ut quasi
senatoris filius intellegatur3 tempus enim conceptionis
spectandum plerisque placuit.

67. Gai. 1, 90. — . . si cui mulieri civi Romanae
praegnati aqua et igni interdictum fuerit, eoque modo
peregrina facta tunc pariat, complures distinguunt et
putant, siquidem ex iustis nuptiis conceperit, civem
Romanum ex ea nasci, si vero vulgo conceperit, pere-
grmum ex ea nascl.

68. Gai. l, 91. - Item si qua mulier civis Romana
praegnas ex senatusconsulto Claudiano ancilla facta
sit ob id quod alieno servo invito et denuntiante
domino eius (coierit), conplures distinguunt et existi-
mant, si quidem ex iustis nuptiis conceptus sit, civem
Romanum ex ea nasci, si vero vulgo conceptus sit,
servum nasci eius cuius mater facta esset ancilla.

69? D. 50, 1, 1, 2. Ulpianus libro secundo ad
edictum. — Celsus . . refert Ponticis ex beneficio
Pompei Magni competere, ut qui Pontica matre natus
esset, Ponticus esset. quod beneficium ad vulgo
quaesitos solos pertinere quidam putant.

De emptione venditione.
De fundo vendita

70. Cicero de offic. 3, 16, 65. — . . a iuris consultis . .
reticentiae poena est constituta3 quidquid enim esset
in praedio vitii, id statuerunt, si venditor sciret, nisi
nominatim dictum esset praestari oportere.

