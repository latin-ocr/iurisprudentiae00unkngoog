250 IV. VESPASIANI ΤΙΤΙ DOMITIANI TEMP. IURIS CONS.

1. Ad edictum aedilium curulium.

Priorum eiusdem argumenti libris usus est, nimirum
Ofilii (Ι, 344 sqq.), Trebatii (p. 423), Labeonis (11, 142 sqq).
quomodo posteriores de eodem edicto scribentes Caelii
libro usi sunt, de nullo nisi de Ulpiano scimus (D. 21, 1,
38, 7. 11); neque enim a Viviano neque a Paulo laudatur.
praeterea Gellius (4, 2, 3-5) ex Caelii libro quaedam
affert et ita, ut plura, quam disertis verbis indicavit, de
eadem re ex eodem fonte hausisse videatur.

De mancipiis vendundis.

1? Gell. 4, 2, 13. - Non praetereundum est, id
. . in libris veterum iuris peritorum scriptum esse,
morbum et vitium distare, quod vitium perpetuum,
morbus cum accessu decessuque sit.

2. Id. 4, 2, 3—5. — Caelius Sabinus in libro, quem
de edicto aedilium curulium composuit, Labeonem
refert, quid esset morbuS, hisce verbis definisse:
‘morbus est habitus cuiusque corporis contra naturam,
qui usum eius facit deteriorem'. sed morbum alias
in toto corpore accidere dicit, alias in parte corporis.
totius corporis morbum esse, veluti sit phthisis aut
febris, partis autem, veluti sit caecitas aut pedis de-
bilitas. balbus autem, inquit, et atypus vitiosi mayis
quam morbosi sunt, et equus mordax aut calcitro vitiosus,
non morbosus est. sed cui morbus est, idem etiam vitiosus
est. neque id tamen contra fit? potest enim qui vitiosus
est, non morbosus esse. quamobrem cum dc homine
morboso emetur, aeque, inquit, ita dicetur: quanto ob
id vitium minoris sit.

3. D. 21, 1, 14, 10. Ulpianus libro primo ad
edictum aedilium curulium. — Si nominatim morbus
exceptus non sit, talis tamen morbus sit, qui omnibus
potuit apparere, ut puta caecus homo venibat, aut qui
cicatricem evidentem et periculosam habebat vel in
‘apite vel in alia parte corporiS, eius nomine non

