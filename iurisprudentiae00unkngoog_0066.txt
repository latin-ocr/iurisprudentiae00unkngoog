30 111. GAII CLAUDII NERON. GALBAE TEMP. IURIS CONS.

interficiendi domini animum sumpsisse, ut non vox
minax excideret, nihil per temeritatem proloqueretur?
sane consilium occultavit, telum inter ignaros paravit:
num excubias transiret, cubiculi fores recluderet,
lumen inferret, caedem patraret omnibus nesciis?
multa sceleris indicia praeveniunt: servis si pereun-
dum sit, ni prodant, possumus singuli inter plures,
tuti inter anxios, postremo non inulti inter nocentes
agere. suspecta maioribus nostris fuerunt ingenia
servorum, etiam cum in agris aut domibus isdem
nascerentur caritatemque dominorum statim acciperent.
postquam vero nationes in familiis habemus, quibus
diversi ritae, externa sacra aut nulla sunt, colluviem
istam non nisi metu coercueris. at quidam insontes
peribunt. nam et ex fuso exercitu cum decimus
quisque fusti feritur, etiam strenui sortiuntur. habet
aliquid ex iniquo omne magnum exemplum, quod
contra singulos utilitate publica rependitur.

‘Sententiae Cassii ut nemo unus contraire ausus est,
ita dissonae voces respondebant numerum aut aetatem
aut sexum ac plurimorum indubiam innocentiam mise-
rantium. praevaluit tamen pars, quae supplicium de-
cernebat. sed obtemperari non poterat, conglobata.
multitudine et saxa ac faces minante. tum Caesar popu-
lum edicto increpuit atque omne iter, quo damnati ad
poenam ducebantur, militaribus praesidiis saepsit. censu-
erat Cingonius Varro‚ ut liberti quoque, qui sub eodem
tecto fuissent, Italia deportarentur; id a principe prohi-
bitum est, ne mos antiquus, quem misericordia non
minuerat, per saevitiam intenderetur'.

IV. Notae ad Vitellium.

Cassium ad Masurii Sabini opusculum, quod vulgo
‘Vitellius' nominabatur (v. II, 1 p. 376), notas scripsisse
Ulpianus D. 33, 7, 12, 27 (v. infra 31) videtur tradere;
quod nescio an in nova praeceptoris opusculi editione
notis instructa fecerit.

