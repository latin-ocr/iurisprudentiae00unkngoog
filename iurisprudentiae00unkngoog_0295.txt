8. VIVIANUS. —- 9. CAELIUS SABINUS 249

quidem fugitivum esse, qui in hoc progressus est, ut
se praecipitaret, ceterum etiam eum quis fugitivum
diceret, qui domi in altum locum ad praecipitandum
se ascendisset, magisque hunc mortem sibi consciscere
voluisse. illud enim, quod plerumque ab imprudentibus,
inquit, dici solet, eum esse fugitivum , qui nocte aliqua
sine voluntate domini emansisset, non esse verum, sed
ab affectu animi cuiusque aestimandum.

7. D. ibid.§5. — Idem Vivianus ait, si a magistro
puer recessit et rursus ad matrem pervenit, cum
quaereretur, num fugitivus esset: si celandi causa quo,
ne ad dominum reverteretur, fugisset, fugitivum esse3
sin vero ut per matrem faciliorem deprecationem
haberet delicti alicuiuS, non esse fugitivum.

 

9. ΟΝ. ARULENUS CAELIUS SABINUS

coS. suff. a. 69 cu'm Τ. Flavio Sabino (CIL VI 2051.
Tac. hist. 1, 77 cf. Prosopogr. I p. 156), ‘plurimum tem-
poribus Vespasiani potuit’ (Pompon. § 53), ‘iuris peritus'
(Gell. 6, 4, 1), qui Cassio successit (Pomp. l. c.). laudatur
a Gaio, Venulei0, PapinianO, Ulpiano, praeterea a Gellio,
et ita quidem, ut, cum Masurius Sabinus vulgo ‘Sabini’
nomine designetur, ipse ‘Caelius' nominetur.

Caelium et libris scribendis operam dedisse constat
et ut scholae principem in respondendo quoque versatum
esse probabile est, quamquam nulla responsa diserte tra·
duntur. in fragmentis servatis Ofilium laudat (D. 21, 2,
38, 10) et Trebatium (D. 21, 1, 14, 3) et Labeonem
(Gen. 4, 2. 3. cf. D. 21, 1, 17, 12. 15). praeterea cum
Cassio de falsa condicione testamentaria idem sensisse ·
traditur (D. 35, 1, 12, 7).

In sententiis eius colligendis sic existimo: quae
Sabinianae scholae praeceptoribus communia fuisse tradun-
tur, eadem Caelio quoque tribuenda esse.

