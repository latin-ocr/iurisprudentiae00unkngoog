188 111. GAII CLAUDII NERON. GALBAE ΤΕΜΡ. IUBIS CONS.

redderentur, et hi uniones culpa tua perierint et
pecuniam petas. exstat Nervae et Atilicini sententia
dicentium ita esse excipiendum ‘si inter me et te non
convenit, ut soluta pecunia uniones mihi reddantur?

H. Digestorum(?) libri.

Eiusmodi libri quamquam non diserte laudantur, quin
ab Atilicino editi sint, vix potest dubitari. haec enim
leguntur: ‘Atilicinus quibusdam placuisse ait' D. 5, 3, 43.
‘Atilicinus ait Caesarem . . rescripsisse in haec verba'
D. 8, 3, 35. de operis indole hoe tantum verisimile est,
illum responsa et sua et aliorum iuris consultorum pro·
posuisse. Nervae Sabini Cassii Proculi, qui saepe cum
Atilicino coniuncti laudantur, sententias ex Atilicini opere
desumptas esse Krueger p. 156 iudicat neque Ioers (Pauly-
Wissowa II p. 2075 sq.) improbat. itaque Atilicini Digesto·
rum libri postea Ursei et Plautii operibus similibus videntur
oblitterati esse (cf. Ferrini 1. c. p. 88), quae coniectura
eo adiuvatur, quod Atilicini sententiae tam libris ad Sa·
binum et ad legem Iuliam Papiamque Poppaeam quam
ad edictum referuntur.

In Atilicini fragmentis nonnunquam partium et
fundorum, de quibus sermo est, vera nomina afferuntur.
laudantur enim ‘Gnaeus Domitius' (D. 33, 8, 6, 4), fundus
Sutrinus, ex cuius fonte vicini aquam ducere soliti sunt,
et Caesaris rescriptum ad Statilium Taurum de fontis
illius usu.

Fragmenta secundum res tractatas disposita Sabi·
nianum praecipue ordinem secutus propono.

De servo proprio herede instituendo.

1. 1.2,14pr. — Heredes instituere permissum est
tam liberos homines quam servos tam proprios quam
alienos. proprios autem olim quidem secundum plurium
sententias non aliter quam cum libertate recte in·
stituere licebat. hodie vero etiam sine libertate ex

