ὅ. SEXTUS PEDIUS 81

causa res amovit (D. 25, 2, 21, 1), de servo qui pigritia
surgendi in lecto urinam facit (D. 21, 1, 14, 4).

I. De stipulationibus libri.

Laudantur a Paulo libris XXVIII et LXXII ad
edict-um. partem librorum ad edictum (v. infra II) eos
effecisse coniecit Ferrini (S. Pedio: 'Rivista ital. per le
scienze giuridiche I p. 37 sq.); sed ‘hoc citandi genus',
ut ait Lenel ΙΙ col. 8 n. 1, ‘quod in posteriorum tem-
porum codicibus occurrit, iam Pauli aetate in usu fuisse
non constat: in ipsis autem fragmentis . . nil est quod
ad edicti interpretationem spectare videatur'. primus
igitur Pedius huius argumenti proprios libros videtur com-
posuisse; qua. in re eum secuti sunt Pomponius (D. 7,
5, 5, 2) et Gaius libris ‘de verborum obligationibus'
(P. 510-519). ceterum cum his comparandi sunt Actio·
num libri, quos et Manilius (I, 26) et Ofilius (I, 349)
ediderunt.

Liber I.
1. D. 12, 1, 6. Paulus libro ¹'tricensimo octavo ad
edictum (P. 431). — Certum est, cuius species vel

quantitas, quae in obligatione versatur, aut nomine
suo aut ea demonstratione quae nominis vice fungitur
qualis quantaque sit ostenditur. nam et Pedius libro
primo de stipulationibus nihil referre ait, proprio
nomine res appelletur an digito ostendatur an, voca-
bulisquibusdam demonstretur; quatenus mutua vice
fungantur, quae tantundem praestent.

Ex incerto libro.

2. D. 45, 1, 83, 5. Paulus libro septuagensimo
secundo ad edictum (P. 798). — Sacram vel religiosam
rem vel usibus publicis in perpetuum relictam, ut
forum aut basilicam, aut hominem liberum inutiliter
stipulor, quamvis (res) sacra profana fieri et usibus

Iurispr. antehadr. rell. ed. Bremer. 11, 2. 6

